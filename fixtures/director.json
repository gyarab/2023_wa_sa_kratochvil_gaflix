[
{
  "model": "filmy.director",
  "pk": 1,
  "fields": {
    "name": "Zdeněk Troška",
    "description": "V současnosti český film nemá kontroverznější postavu než je režisér a scénárista Zdeněk Troška. Pochází z jižních Čech a tento kraj s oblibou ukazuje ve většině svých filmů. Režii studoval na pražské FAMU a také ve francouzském Lycée Carnot v Dijonu.\r\n\r\nNa začátku 80. let debutoval snímkem BOTA JMÉNEM MELICHAR. Do diváckého povědomí se ale zapsal především díky nesmírně úspěšné trilogii letních komedií SLUNCE, SENO... Následně natočil historické drama POKLAD HRABĚTE CHAMARÉ nebo rovněž divácky vděčnou pohádku O PRINCEZNĚ JASNĚNCE A LÉTAJÍCÍM ŠEVCI. Od 90. let se celkově jeho tvorba zaměřila zejména na pohádkový žánr (PRINCEZNA ZE MLEJNA, Z PEKLA ŠTĚSTÍ...). V r. 2002 se pokusil od svých snímků odklonit dalším historickým dramatem ANDĚLSKÁ TVÁŘ v produkci Jiřího Pomeje. Bohužel film u diváků propadl.\r\n\r\nA v posledních letech přišel na řadu asi nejdiskutovanější Troškův počin – komediální trilogie KAMEŇÁKŮ, která se sice zařadila mezi nejnavštěvovanější tituly v zemi, ale podle mnohých kritiků je (dost možná právem) považována za nejhorší filmy v historii české kinematografie. Troška režíruje také muzikály v pražském divadle Kalich a inscenoval Verdiho operu Don Carlos na scéně Národního divadla.\r\n\r\nTvorba Zdeňka Trošky je každoročně terčem kritiky celé řady filmových odborníků. Mnoho odpůrců si získal také svými negativními výroky na adresu jiných režisérů (třeba Jana Hřebejka) a dokonce i úspěšných zahraničních filmů (jako jeden z mála otevřeně kritizoval Jacksonova PÁNA PRSTENŮ). Jedno mu, ovšem nelze upřít. Dokáže své filmy prodat a do svých projektů zlákat přední tváře českého showbyznysu (a to nejen herce, ale i zpěváky a moderátory).\r\n\r\nZdeněk Troška | Biografie | ČSFD.cz. (n.d.). ČSFD.cz. https://www.csfd.cz/tvurce/3313-zdenek-troska/biografie/",
    "photo": "photos/directors/obrázek_2024-05-22_184450398.png",
    "birthyear": 1953
  }
},
{
  "model": "filmy.director",
  "pk": 2,
  "fields": {
    "name": "Tomáš Vorel st.",
    "description": "Tomáš Vorel, dnes již známý režisér, musel do dnešního stadia svého uměleckého vývoje projít dlouhou cestu, tak říkajíc pěkně od Sklepa, přes technické prostředí stavební fakulty, skrze Kouř, přes Kamenný Most, Cestou z města až k zatím poslednímu Skřítkovi. Ale všechno pěkně po pořádku.\r\n\r\nSvá vysokoškolská studia započal na stavební fakultě ČVUT v Praze, kde nabyl dostatečně velkou inspiraci, aby ho poháněla v jeho budoucí kariéře přinejmenším do konce 80. let. Už v té době natáčel na 16mm kameru filmové hříčky a současně od roku 1976 účinkoval a tvořil v satirickém divadle Sklep a pantomimické skupině Mimóza, kde se také podílel na vzniku různých představení a happeningů (jako byla v roce 1976 Besídka a o dva roky později Muzikál). Mezi jeho rané filmové pokusy, stále za dob studia stavební fakulty, patří krátkometrážní snímky Zákon samurajů z roku 1978 a šestiminutové Rychlé šípy, za které také obdržel druhou cenu na Rakouském festivalu ve Veldenu. V dalších letech se věnoval tvorbě amatérských snímků, a tak roku 1980 vznikají filmy Chemikál a Kašpárek (Kašpárek získal dvě prvenství – v rakouském Klagenfurtu a v jugoslávské Jesenici). Kromě ocenění mu tyto humorně laděné snímky přinesly také dobré renomé v amatérských kruzích a dopomohly mu tak k rozhodnutí věnovat se filmu profesionálně.\r\n\r\nPozději pracoval v Československé televizi jako asistent produkce a následně ve filmovém studiu Barrandov jako asistent režie. Tam se roku 1981 podílel na snímku o židovské dívce toužící po odpíraném vzdělání, Yentl, režírovaném Barbrou Streisandovou. V témže roce také spolupracuje na filmu The Howling pod taktovkou Joa Danta.\r\n\r\nV roce 1982 byl Tomáš Vorel přijat na pražskou FAMU, obor hraná režie, a přestoupil tak velmi atypicky ze studia stavební fakulty na film. Tento přestup ale přinesl hned v prvním roce jeho studia ovoce v podobě dobrých studentských filmů Ze života popelnic (snímek zřejmě inspirován jeho účinkováním v divadle Sklep, zachycuje životní cyklus popelnic, přibližuje domnělé problémy těchto „živých“ popelnic a ukazuje jejich absurdní rozhovory) a To můj Láďa, který mu dokonce vynesl první cenu na festivalu FAMU v Praze. O rok později natočil snímky Je dobrá, slaďoučká a Dáreček, za který opět obdržel první cenu na festivalu FAMU. Všechny tyto snímky byly později, po pádu totalitního režimu, odkoupeny Českou televizí pro televizní vysílání.\r\n\r\nV roce 1984 spolupracoval jako člen pantomimické skupiny Mimóza na představení Jak se kroutí, které bylo taktéž mimořádně úspěšné. Získalo dvě prvenství, a to na festivalu v Litvínově a v polské Wroclavi, také mu bylo uděleno „zvláštní uznání“ v německém Kornbachu. Vorel se tedy pořád nepouštěl svých divadelních kořenů.\r\n\r\nO rok později natáčí Vorel snímek ING, který byl zřejmě základem pro pozdější úspěšný film Kouř. Tento snímek zaznamenal pouze menší úspěch v podobě druhého místa na festivalu FAMU. Kuriozitou Vorlovy tvorby je jeho spolupráce na Malém nezbedovi, jednom z divadelních představení, které bylo oceněno druhým místem na Japonském festivalu v Toyama. Ve stejném roce také spolupracoval na Barrandově s Jurajem Herzem na snímku Zahrada klaunů.\r\n\r\nPo absolvování FAMU byl Vorel zaměstnán v Barrandovském studiu, kde roku 1988 vzniknul Vorlův experimentální a zároveň první celovečerní snímek Pražská pětka, kde opět proklamuje své divadelní kořeny, když na scénu přivádí pět pražských alternativních divadelních skupin za komentáře vynikajícího „uvědomělého“ Milana Šteindlera parodujícího jakékoliv oficiální vystupování té doby. Snímek se skládá z pěti naprosto odlišných částí. Hned první povídka v podobě „téměř němé“ grotesky, Směr Karlštejn, kde je na scénu povolána pantomimická skupina Mimóza, tvoří, jak by se z dnešního pohledu dalo říct, podhoubí Vorlovy budoucí tvorby. V této povídce Vorel obsazuje své kamarády z divadla Sklep Evu Holubovou, Davida Vávru a také sám sebe. Je to jednoduchý příběh o chudé rodině, která ze svého trvalého bydliště na panelákovém sídlišti vyráží v sestavě tatínek, maminka, kluci dvojčata a malá holčička na výlet na Karlštejn, aby prožili strastiplnou cestu přecpanou veřejnou dopravou, zaplatili pokutu nepříjemnému průvodčímu, ztratili se v lese, trochu se zranili a nakonec se vrátili zpět do města, aniž by se na Karlštejn vůbec podívali. Je zde citelný motiv cesty mezi venkovem a městem, kterého se později Vorel chytil. Jako červená nit se celým příběhem táhne podivný skřítek bezdomovec bydlící v kontejneru před panelákem oné rodinky, v podání samotného Tomáše Vorla. Je to další z podivností, které jsou pro Vorlovu tematiku tak typické, a sice skřítek, bytost nadpřirozená, sídlící ve městě a navíc zlá.\r\n\r\nDalším počinem v Pražské pětce je jakýsi výtvarný pokus v podání výtvarného divadla Kolotoč. Poté následuje hromadné vystoupení baletní jednotky Křeč, které je zjevně tematicky zaměřeno na odlidštění člověka v davu, i když zde je možná polemika, protože se tento výstup dá různě interpretovat.\r\n\r\nPředposlední povídka je v podání recitační skupiny Vpřed. Je zde typický rukopis celého divadla Sklep a Tomáše Vorla, jaký lze vyčíst v jiných scénkách divadla Sklep, případně v jeho pozdějším filmu Kouř. Povídka vypráví o mladém hotelovém údržbáři, který přijede do práce, aby zjistil, že byla po poradě přijata nová opatření směřující k samostatnosti každého pracovníka hotelu, a tak se po mistrově odchodu k lékaři rozhoduje, co a kde má opravit, a rozjíždí se celá eskapáda událostí, při kterých toho víc pokazí, než opraví, sudičky v podobě uklízeček mu prorokují špatnou budoucnost a on je po zjištění, že nemůže náhradní díly sehnat, zapleten do chumlu zlých obchodníků, kteří ho nejprve seznámí s dívkou jeho snů a pak ji od něho vyžadují výměnou za ony náhradní díly. Celý tento příběh končí satiricky, když je uznáno, že samostatné myšlení je dobré, ale ještě lepší je schopné vedení. Kromě závěrečného vyznění této epizody obsahuje děj další ze styčných bodů budoucího Vorlova profesionálního vývoje, a sice kritiku prodejné společnosti, onu bezmocnost údržbáře, když se dostane do spárů podvratných obchodních živlů. Toto napětí u Vorla kulminovalo později ve filmu Kamenný most.\r\n\r\nPoslední povídka, která Pražskou pětku uzavírá, je povídka Na brigádě, kde je parodováno nadšené budovatelství s typickou sklepáckou poetikou ztvárněnou především v postavě trampa Tomáše Hanáka a zatvrzelého svazáka Šteindlera, vedoucího oddílu brigádníků. Snímek Pražská pětka trpěl několikaměsíčním zadržováním kvůli cenzuře v předlistopadovém Československu, ale po několika měsících se dostává do distribuce a je oceněn cenou diváků Nové Město, je mu udělena zvláštní cena Mladé Boleslavi a dokonce se účastní filmových přehlídek v Los Angeles a v Hong Kongu. Díky tomuto snímku je Vorel v té době považován za vedoucího nastupující generace filmových tvůrců.\r\n\r\nStejně jako Pražkou pětku zasáhlo cenzorské zdržování i další Vorlův projekt, který díky převratu v listopadu 1989 něco získal, ale v určitém smyslu i ztratil. Jde o snímek Kouř, který kvůli své ostré kritice absurdní situace v československé společnosti osmdesátých let nemohl být předlistopadovými cenzory vůbec vypuštěn na veřejnost, byl však nakonec do kin poslán roku 1991, takže díky převratu se k divákům alespoň dostal, ale na druhé straně zase o mnoho diváků přišel kvůli stagnaci návštěvnosti, která na začátku 90. let trápila česká kina. Kouř, jak jsem už výše poznamenal, navazuje na Vorlův studentský film ING, který má s tímto snímkem mnoho společného. Také je zde viditelná Vorlova inspirace, kterou nabyl při svém působení na ČVUT, kdy se postava Mirka, který právě dokončil vysokou školu a přichází do práce, dala do určité míry považovat za autorovo alter ego (toto se ale nejvíce projevuje až v pozdějším Vorlově snímku Kamenný most). Sám Vorel dává filmu podtitul „rytmikál totalitního věku“ a přesně tak specifikuje celý snímek. Jde vlastně o jednu obrovskou plejádu sklepáckého humoru spojenou s explicitním vyobrazením reálné podoby celé české společnosti, převedeným do mikrokosmu továrny. Ve filmu je několik hudebních vložek propojených s choreografií herců a navzájem provázaných tak, aby fungovaly jako dějové zvraty. Film později oficiálně dostal cenu Fites tehdejšího Československa, zvláštní cenu Bratislavy a účastnil se festivalu v italském Terstu a dokonce ve Štrasburku, kde ale žádné ocenění nedostal.\r\n\r\nNa začátku devadesátých let byl Vorel jedním z iniciátorů rekonstrukce divadla Akropolis jako útočiště pro nezávislé tvůrce. V letech 1992 a 1993 natočil pro Českou televizi hudební klipy divadla Sklep, dokumentární film Divadelní ostrovy a seriál s avantgardními básníky Smělé verše.\r\n\r\nRok 1996 byl pro Tomáše Vorla v mnohém přelomový. Jednak zakládá vlastní distribuční firmu VOREL FILM, ale také bylo konečně uvedeno do provozu divadlo Akropolis. A jako nejdůležitější zlomový bod Vorlovy tvorby se v tomto roce jeví jeho téměř autobiografický snímek Kamenný most, skrze který vyjadřuje své negativní pocity ze soudobé prodejné společnosti, kde každý myslí jenom na sebe a nic už není pravé, všude číhá klam a lež. Příběh bývalého filmového režiséra Tomáše, kolem jehož neúspěchu se bortí i všechny mezilidské vztahy, který se dostává do naprosté chudoby, až jako bezdomovec courá Prahou a je přitahován magickým Karlovým (Kamenným) mostem, vyústí v milostný trojúhelník, jehož je Tomáš součástí a sám se tak zaprodává milenci vlastní manželky, filmovému producentovi. Dalo by se říci, že co bylo ulevující pro Vorla, bylo očistcem pro diváky. Film byl veskrze záporně přijat s negativní odezvou na fraškovitou doslovnost, kterou se Vorel snaží přímo kritizovat společnost. Také ale došlo k jakémusi „vybití“ Vorlova vnitřního napětí, kterého nemohl dosáhnout skrze nadsazený sklepácký humor, pomyslný graf jeho kariéry se tak dostal na vrchol (ať už záporný či kladný) a v dalších letech témata Vorlových filmů veskrze navazují na tento vrchol, ale s klesající tendencí maximálního sebevyjádření jakési vlastní zpovědi tak intenzivně vybité v Kamenném mostu.\r\n\r\nDruhá polovina devadesátých let se nesla již v klidnějším duchu. V roce 1997 vydal Tomáš Vorel knihu Kamenný most, o rok později knihu Kouř společně s knihou Pražská 5. V roce 1998 také účinkoval ve filmu Ireny Pavláskové Čas dluhů.\r\n\r\nV roce 2000 se do kin dostal třetí Vorlův celovečerní film Cesta z města. Zde se dostává do druhé fáze své tvůrčí kariéry, kdy je jeho ústředním tématem návrat člověka k přírodě a kritika uspěchanosti doby, což sám velmi trefně vyjádřil v jednom rozhovoru:\r\n\r\nČím si vysvětluješ, že Cesta z města měla takový úspěch? Tématem filmu? Jsou lidé ve městech vážně už tak zdegenerovaní?\r\nVorel: „Lidi ve městech jsou zdegenerovaní, lidi na vsi jsou ještě zdegenerovanější. Celá civilizace je v kolapsu a zdá se, že se musí zhroutit. Nic není původní a přirozené a pravé. Když se ocitnete delší čas sami v lese, vše si uvědomíte a nacházíte svou ztracenou identitu. Film Cesta z města přinášel lidem chladivý vítr z českých lesů, vodu z křišťálové studánky, kam laně chodí pít. Proto asi měl úspěch.“\r\n\r\nNa příběhu rozvedeného programátora Honzy, který se jednou trhne z práce, aby mohl víkend strávit se svým synem, rozvíjí Vorel téma odcizenosti lidí žijících ve městě od přírody, a vůbec odcizenosti lidí z technické civilizace od lidskosti, třeba když se Honza baví se svým synem v přehnaném počítačovém žargonu nebo neustále trousí anglické hlášky, které působí v daném prostředí jako pěst na oko. Z kritického pohledu by se dalo říct, že tento film trpí přílišným moralizováním, a tak je ze strany některých diváků také snižováno herectví přítomných sklepáků, kdy Tomáš Hanák příliš přehrává a jeho hlášky jsou umělé, či jakási herecká nezkušenost představitelky Honzovy nové lásky. Kritický postoj je možný, ale protože se Vorel nikdy nezbaví vlivu divadla Sklep, je třeba vzít v úvahu, že i když je zde tento druh humoru poněkud neúčinný, je pro Vorlův rukopis typický a je přítomen v každém jeho filmu.\r\n\r\nKonečné vyznění Cesty z města je opět ve smyslu „prodejnosti“. Když se pozůstalí synové po zesnulé léčitelce přijedou z města hádat, kdo koho vyplatí, nebo když je Honza nucen vrátit se do zaměstnání navzdory svému rozhodnutí podat výpověď. I v tomto filmu se ale vyskytuje motiv, který se táhne za i před Vorlem, jak daleko vidí, a sice skřítek. Už v Pražské pětce se objevuje skřítek v povídce Směr Karlštejn a i v Cestě z města si tato nadpřirozená bytost našla své místo, sice více méně nedůležité, ale určitě ne nepovšimnuté. V celém filmu se celkově objevuje třikrát figurka skřítka v různých situacích, nemluvě o textu písně „Dva skřítci jdou lesem“, kterou si Honza a jeho syn prozpěvují při cestě, jak jinak než lesem. Ale o skřítcích a Vorlově vztahu k nim až později. V průběhu natáčení Cesty z města vznikla myšlenka natočit dokument o reálném životě „městských uprchlíků do přírody“. Vorel už tehdy začal fungovat opět jako jednočlenný štáb, aby mohl začít sbírat materiál pro dokument Z města cesta, který mapuje reálnou cestu z města některých postav z hraného filmu Cesta z města. Celý projekt byl natáčen na digitální kameru a vznikal mezi lety 1998 až 2002 a v jednotlivých epizodách mapuje cesty trampa Kima, Evy Holubové, Bolka Polívky, kočího Hrušky a Petra Čtvrtníčka. Každá ze sledovaných osob se snaží nějakým způsobem uniknout městu, na kterém jsou ale svým způsobem závislí. Z určitého hlediska v podstatě nejde o úplný dokument, ale reflexi dnešní uspěchané doby, aniž by ji Vorel úmyslně nějak kritizoval.\r\n\r\nOd roku 2002 pracoval Vorel na filmu Skřítek, ve kterém se už maximálně prosadil onen motiv tajemného skřítka, tak dlouho bublající pod hladinou. K tomuto v jednom rozhovoru sám říká:\r\n\r\nVěříte na skřítky a pohádkové postavy?\r\nVorel: \"Věřím na to, co zažiju. V lese v Rabštejně nad Střelou jsem často a ve stavu otevřenosti zjistíte, že vše je živé a vše se hýbe a že všechno je jinak, než nás naučili ve škole. Každý pařez je živý skřítek a každý kámen na vás mrká. Takže, ne, že věřím, ale já to vím.\"\r\n\r\nČímž zodpovídá mnohé otázky. Vorel se zde vrací ke svým kořenům, když jako v povídce Směr Karlštejn z Pražské pětky používá schéma grotesky doplněné citoslovci vydávanými protagonisty namísto řeči. Film ukazuje příběh každodenního života rodiny, kterou diváci již znají z filmu Cesta z města, ta se z vesnice přestěhovala za „lepším“ do města. Celý snímek tak vlastně navazuje nejen na Pražskou pětku přítomností magického (tentokrát ale hodného) skřítka a groteskní formou, ale také na Vorlův předchozí celovečerní hraný film Cesta z města. První část filmu v podstatě ukazuje absurdní každodennost zautomatizovaného lidského života ve městě. Vorel v této první části opět lehce moralizuje nad městskou společností, kdy svou načatou cestu z města doplňuje nutnou cestou zpět do města, ale ne aby ukázal kontrast mezi obyvateli města a vesničany z jiného pohledu (než v Cestě z města), ale aby ukázal onu absurditu neustále dokola se opakujícího životního koloběhu, naprosto zautomatizovaného lidství, navíc umocněného jakousi brutalitou při záběrech z masokombinátu. Druhá část filmu nastavuje divákům jednoduchý příběh nevěry tatínka s jeho spolupracovnicí a pomalý rozpad rodiny, kterému nezabraňuje ani neustálé rebelství dospívajícího syna, vegetariána učícího se na řezníka, a dcerušky, na kterou si stěžuje paní učitelka. Celým příběhem zde prochází magická postavička skřítka s image bezdomovce žijícího na skládce, který svými akcemi nepřímo směruje osudy celé rodiny k dobrému konci a usmíření. Tento dosud poslední, nejnovější Vorlův film by se dal považovat za jeho „dozrání“. Už zde není natolik přítomen neustálý nadsazený sklepácký humor a jejich neopakovatelná poetika (i když obsazení pořád zůstává), ale ani zde nelze pozorovat doslovnou kritiku, či nějaké „vylévání“ režisérova srdce. Všechno je tu po troškách zabaleno do stravitelné formy pro všechny druhy diváků.\r\n\r\nV současné době pracuje Vorel na dalším filmu, tentokrát se ale zaměřil na zcela jiné téma, a sice graffiti. Je otázkou, zda jej použije pouze jako nástroj pro vystavení jiné tematické roviny, nebo jestli přímo směřuje k jakékoliv dokumentární formě mapující tento společenský fenomén. Sám svůj projekt komentuje slovy:\r\n\r\n„Je to jedna z mála cest svobodného projevu. Dnes, kdy je všechno nalinkované, naplánované, ohraničené, monitorované, rozparcelované Natočit film vyžaduje velké finanční prostředky, velké kompromisy. Malování graffiti je oproti tomu rychlé, svobodné a účinné. Člověk se tam může za malý peníz zcela realizovat. A zároveň je v tom noční dobrodružství, trochu podobné tomu, co zažívaly Rychlé šípy ve Stínadlech a které už dneska neznáme.\"\r\n\r\nVorel tak dospěl do fáze, kdy se zřejmě dostatečně vyjádřil k stávající společnosti a uklidnil tak svou mladistvou výbojnost. Nyní se jeho zájem obrací k těm, kteří tuto výbojnost stále projevují, a chce ukázat jejich roli v naší společnosti, což je z určitého úhlu pohledu jakýsi retrospektivní autoportrét. To ale budeme moci zhodnotit, až tento projekt dokončí.\r\n\r\nTomáš Vorel st. | Biografie | ČSFD.cz. (n.d.). ČSFD.cz. https://www.csfd.cz/tvurce/3326-tomas-vorel-st/biografie/",
    "photo": "photos/directors/obrázek_2024-05-22_184626775.png",
    "birthyear": 1957
  }
},
{
  "model": "filmy.director",
  "pk": 3,
  "fields": {
    "name": "Martin Pohl",
    "description": "Režisér, scénárista, hudebník a herní tvůrce Martin von Pohl se narodil 1. října 1986 ve městě Rumburk. Již od ranného dětství byl facinován světem filmu a tak již ve věku devíti let vznikly dvě jeho prvotiny, dramatické příběhy NEBEZPEČNÝ BYT a později NEBEZPEČNÝ BYT 2, kde světu představil svého dvorního herce Jana Sembdnera.\r\n\r\nNásledovaly další filmové pokusy jako černá parodie SÁM DOMA, ANEB JAK TO BYLO DOOPRAVDY, nebo TERMINÁDOR. Zajímavostí je, že všechny tyto filmy nebyly podrobeny jakékoli formě střihu a jednotlivé scény byly natáčeny chronologicky na domáci videokameru. Zajímavějším projektem byl mezi lety 2003 a 2004 připravovaný snímek DĚDA DYMNÍK, u kterého zůstalo ale nakonec pouze u scénáře a u několika natočených scén.\r\n\r\nPo dlouhé filmařské pauze, kterou režisér vyplnil tvorbou her, hudební produkcí či závislostí na drogách se Martin vrátil za kameru v roce 2005, při natáčení krátkého humorného snímku BEERSTORY, který natáčel jako ukázkové video v rámci přijímacího řízení na FAMU. V krátkém příběhu o putování pivní lahve se objevil opět Jan Sembdner v roli plešouna, či další Martinovi kamarádi, kteří jsou a také budou často obsazování do jeho filmů.\r\n\r\nV roce 2005 potom přišel zásadní zlom v Martinově režisérské kariéře, a to natočením černobílého artového filmu DEPRIVAČNÍ STANIOL, s vynikajícím Petrem Grimmem v hlavní roli. Příběh o schizofrenním muži sžíraném vnitřními démony sklidil slušný ohlas a vyhrál hlavní cenu na festivalu Ostrava Open v kategorii CITY ON/OFF LINE. Tento snímek se již promítal například v proslulém pražském kině Aero v rámci večera amatérských nadějí.\r\n\r\nJelikož mezi Martinovy koníčky patří i programování a výroba počítačových her, konkrétně adventurní série Život není krásný, začal se kolem roku 2008 formovat nápad na filmovou adaptaci těchto her. Tento nápad vyústil v začátek náročného natáčení v létě 2008 a později i v slavnostní premiéru filmu ŽIVOT NENÍ KRÁSNÝ: THE MOVIE. Film to je velice kontroverzní a ve společnosti vzbudil vášnivé debaty na všechna možná témata, počínaje rasismem, konče násilím na těhotných ženách a malých dětech. Zápletka filmu je vcelku jednoduchá. Hlavní hrdina Jarda Malík (Jan Semdner) dluží velký obnos peněz místnímu kmotrovi a tudíž ho doma navštíví dva vymahači dluhů (Aleš Klika a Roman Forejt) s výhružnou zprávou. Jarda musí tudíž konkaktovat svého nejlepšího kamaráda Tonyho (Jiří Hruška) a společně dají dohromady plán, jak obnos získat zpět. Celý film je prošpikován černým a absurdním humorem a dojde samozřejmě i na avizované násilí. Ve filmu se objevuje řada dalších postav, obsazených výhradně neherci. (Adam, Václav a Daniel Žáčkovi, Michal Schmutzer, David Semdner, Martin Pohl senior a mnoho dalších). Úspěch tohoto filmu byl zřejmý z četných ohlasů hlavně prostřednictvím internetu, ale i z reakcí samotných herců, které začali obyčejní lidé na ulici rozpoznávat a pořvávat na ně. Tato vlna nadšení Martina samozřejmě motivovala k přípravě dalšího snímku, který spatřil světlo světa na podzim roku 2010.\r\n\r\nJEHOVOVA POMSTA je příběh mladého jehovisty Robina Krále, kterého skvostně ztvárnil rumburský rodák a dobrý kamarád Rostislav Neidhart. Nábožensky zaslepený mladík svádí každodenní souboj s nechápavou společností, fanatickým duchovním a svou vlastní neukojenou sexualitou. Snímek je pojat více filmově, než předchozí počiny - s lepšími hereckými výkony, prací kamery, střihem a speciálními efekty. Ve filmu se objevují Martinovi dvorní herci a kamarádi, jako Adam Žáček v roli Jirky Nováka, známý pražský bohém a umělec Jan Pařil v roli zvráceného otce Kristiána, nebo Martin Pohl senior v nezapomenutelné roli sadistického homosexuála. Jehovova pomsta byla uvedena ve vyprodaném pražském kině Aero při slavnostní premiéře a snesla se na ní jak vlna kritiky za kontroverzní téma, tak oslavné ódy obdivující černý humor a absurdní situace.\r\n\r\nPo tomto filmu se Martin mimo studia okultních věd věnoval také režií videoklipů pro horrorcore rappera s kriminální minulostí Řezníka, a jeho kapelu Sodoma Gomora. Vznikly tak kultovní videoklipy ŽIŽKOVSKÝ BARY (s kameramanem Lubomírem Krupkou), ZASRANÝ VÁNOCE (s Jakubem Oblukem), či nejznámější a filmařsky nejpovedenější video TA HOLKA V MYM SKLEPĚ (ve spolupráci s R.F. Garipovem).\r\n\r\nV současné době se Martin naplno věnuje přípravě nového snímku – opět černé komedii, tentokrát z prostředí nelegálních zápasů – MÁMA MÁ RAKA. Už pouze samotný název snímku napoví, že se bude opět jednat o těžce kontroverzní počin, což znalce tvorby tohoto rumburského a žižkovského patriota vůbec nemůže překvapit. Podle slov samotného režiséra má totiž jeho tvorba bořit tabu, šokovat, ale hlavně pobavit.\r\n\r\nMartin Pohl | Biografie | ČSFD.cz. (n.d.). ČSFD.cz. https://www.csfd.cz/tvurce/46582-martin-pohl/biografie/",
    "photo": "photos/directors/obrázek_2024-05-22_184709128.png",
    "birthyear": 1986
  }
},
{
  "model": "filmy.director",
  "pk": 4,
  "fields": {
    "name": "Jiří Menzel",
    "description": "V roce 1962 absolvoval J. Menzel na pražské FAMU obor filmová režie. Třebaže je doma i ve světě znám především svými filmy, je i vynikajícím a osobitým divadelním hercem a režisérem. Mimo jiné byl tvůrcem mimořádně zdařilé inscenace Machiavelliho komedie Mandragora v pražském divadle Činoherní klub, jež se hrála nepřetržitě 11 let (1965-76) a v níž zazářili mj. J. Hrzán, J. Somr i František Husák a další. Pro hravý, klaunskou atmosférou prosycený režisérský rukopis jsou Menzelovy práce pro české divadlo vždy přínosem.\r\n\r\nZnačný ohlas doma i v zahraničí však vzbudila především Menzelova filmová tvorba pro svou schopnost vyprávět o prostých lidech, z nichž někteří podléhají v nerovném zápase s násilím, byrokracií, totalitní zvůlí, a druzí zase svou osobitostí, někdy až bizarní originalitou obohacují život kolem sebe. Hrdiny svých filmů našel především v díle spisovatele B. Hrabala, autora řady tragikomických příběhů všedního dne. Za filmový přepis Hrabalovy novely Ostře sledované vlaky získal v roce 1967 filmového Oscara.\r\n\r\nNa začátku normalizace dokončil Menzel svůj druhý film podle Hrabalových povídek Skřivánci na niti, který však pro svou kritiku komunistické zvůle skončil v trezoru a k divákům se dostal až po listopadu 1989. V obou filmech vytvořil hlavní role neopakovatelným způsobem Václav Neckář. Další Menzelovy hrabalovské filmy Postřižiny (s M. Vášáryovou a Jiřím Schmitzerem a J. Hanzlíkem) a Slavnosti sněženek stejně jako jeho komediální filmy ze 70. a 80. let, točené často na námět Z. Svěráka (Na samotě u lesa, Báječní muži s klikou či Vesničko má středisková), patří k tomu nejlepšímu, co česká kinematografie dosud vytvořila. Neméně úzce a současně úspěšně je Menzel spojen s dílem V. Vančury, jehož poetiku dokázal přesvědčivě přenést na filmové plátno (Rozmarné léto, kde si s chutí zahrál komedianta Arnoštka, či Konec starých časů).\r\n\r\nI po listopadu 1989 Menzel patří mezi ve světě nejuznávanější české filmové tvůrce. Zatím poslední úspěch zaznamenal v roce 1994 na mezinárodním filmovém festivalu v Benátkách svým filmem Život a neobyčejná dobrodružství vojáka Ivana Čonkina, který opět za scenáristické spolupráce Z. Svěráka natočil podle románu ruského spisovatele Vladimíra Vojnoviče.\r\n\r\nJiří Menzel je vedle své režisérské práce (od roku 1995 je režisérem Divadla na Vinohradech v Praze) i divadelním a filmovým hercem, jehož projev, postavený na nedramatické, nepatetické a civilní dikci a gestu, nepostrádá rysy klaunství a komediantství (Halibud, O'Casey: Penzion pro svobodné pány, Činoherní klub, 1975; filmy Kdyby tisíc klarinetů, Rozmarné léto, Hra o jablko a další). Natočil však i řadu televizních filmů, z nichž největší ohlas si získal přepis Nerudových Povídek malostranských.\r\n\r\nJiří Menzel je vedle M. Formana, V. Chytilové, I. Passera a J. Němce hlavní osobností generace filmových režisérů, která do československého filmu vstoupila ve druhé polovině 60. let a dodnes získává svou tvorbou úspěchy nejen doma, ale i v zahraničí.\r\n\r\nJiří Menzel | Biografie | ČSFD.cz. (n.d.). ČSFD.cz. https://www.csfd.cz/tvurce/968-jiri-menzel/biografie/",
    "photo": "photos/directors/obrázek_2024-05-22_184926284.png",
    "birthyear": 1938
  }
},
{
  "model": "filmy.director",
  "pk": 5,
  "fields": {
    "name": "Jan Hřebejk",
    "description": "Narodil se v Praze. Po dokončení Akademického gymnázia ve Štěpánské zamířil na FAMU kde studoval obor scénárista, dramaturg. Už během studií na konci 80. let zrežíroval ve vlastní produkci dva krátkometrážní snímky CO VŠECHNO CHCETE VĚDĚT O SEXU A BOJÍTE SE TO PROŽÍT a L.P. 1948. Následně napsal spolu s někdejším spolužákem Petrem Jarchovským scénář k filmové komedii debutujícího Ondřeje Trojana PĚJME PÍSEŇ DOHOLA.\r\n\r\nZlom v jeho kariéře však znamenal až rok 1993, kdy jako režisér natočil svůj první celovečerní snímek ŠAKALÍ LÉTA, opět podle scénáře Petra Jarchovského. Muzikál popisující těžké časy v 50. letech a příchod rock and rollu do Čech se stal nejúspěšnějším filmem roku a Hřebejkovi vynesl Českého lva a obrovskou přízeň diváků. V r. 1996 realizoval televizní seriál pro děti KDE PADAJÍ HVĚZDY, který se prodal do mnoha zemí Evropy. Dalším úspěchem byla trojice povídek pro televizní cyklus BAKALÁŘI, za nějž získal několik dalších prestižních ocenění.\r\n\r\nS koncem 90. let pak přicháží nejúspěšnější období Hřebejkovy tvorby. Tradičně ve spolupráci se scénáristou Jarchovským a producentem Ondřejem Trojanem natáčí v r. 1999 divácky velice ceněnou smutnou retrokomedii z 60. let PELÍŠKY. O rok později představuje svůj asi nejlepší snímek MUSÍME SI POMÁHAT, ve kterém dvojice manželů (B. Polívka a A. Šišková) ukrývá za 2. světové války židovského uprchlíka. Film získal celkem 6 Českých lvů a dokonce nominaci na Oscara. Podobně úspěšná byla i další retrokomedie, tentokrát z let osmdesátých PUPENDO a zatím poslední režisérův projekt HOREM PÁDEM, kde si vzal na paškál problémy současnosti a propojil zde osudy několika rozdílných osob (podle jeho vlastních slov mu byl volnou inspirací americký snímek MAGNÓLIA).\r\n\r\nJan Hřebejk patří bez diskuze k nejlepším českým režisérům současnosti. Každé jeho další dílo je v Česku očekáváno s napětím. Kromě celovečerních filmů Hřebejk také příležitostně režíruje v pražském divadle Pod Palmovkou a občas natáčí také v oblasti reklam a dokumentů.\r\n\r\nJan Hřebejk | Biografie | ČSFD.cz. (n.d.). ČSFD.cz. https://www.csfd.cz/tvurce/3195-jan-hrebejk/biografie/",
    "photo": "photos/directors/obrázek_2024-05-22_185103815.png",
    "birthyear": 1967
  }
}
]
