[
{
  "model": "filmy.actor",
  "pk": 1,
  "fields": {
    "name": "Jiří Mádl",
    "description": "„Jirka je typ absolutně dokonalýho neherce, kterej hraje kolikrát líp než herci.“ - Karel Janák\r\n\r\nTeenagerovský idol Jirka Mádl patří v současnosti k našim nejslibnějším mladým hercům, o čemž svědčí jak jeho nominace na Objev roku v anketě TýTý, tak i fakt, že jde z role do role. Studenta Biskupského gymnázia v Českých Budějovicích přitom ještě před třemi roky nikdo neznal. Tehdy se na maminčino naléhání vydal do Prahy na konkurs vypsaný Českou televizí na film SNOWBOARĎÁCI. V hlavě měl jen hokej, který hrál devět let a se kterým byl teď kvůli nedávnému vážnému zranění ruky konec. Když si jej pak režisér Karel Janák vybral ze 700 uchazečů, odjížděl domů rád, že už má únavný konkurs za sebou a ani v nejmenším netušil, jak moc se mu už brzy změní život.\r\n\r\nJirka si do té doby pouze párkrát zahrál divadlo a objevil se v několika krátkých filmech jeho kamaráda Jakuba Hussara z produkce skupiny amatérských filmařů Trinity Pictures. Svůj debut před kamerou si odbyl štěkem v 10ti minutovém kraťasu FRONTA (2003), kde si zahrál prodavače občerstvení, parazitujícího na lidech stojících v nekonečné frontě před hypermarketem. V osmiminutovém snímku JOHNNY NEMO - COGITO ERGO ŠUM (2004) natočeném podle stejnojmenného comicsu Jirka představoval telepatického zabijáka Eddie Platóna, který končí rozstřílený titulním hrdinou, soukromým detektivem v podání Jirkova spolužáka a skorosuperstára Adama Vojtěcha. Také se mihnul ve filmu o filmu TOXYMORON - THE MAKING OF (2006) a coby zombie v maturitním klipu své třídy 8TH DEATH (2006), klipové simulaci 3D akční hry.\r\n\r\nSnowboarďáci Jirkovy nenápadné námluvy s filmovým herectvím razantně urychlili. Svého puberťáka Jáchyma usilujícího s nejlepším kamarádem Rendym (Kotek) zúročit na horách hodiny strávené na snowboardovém simulátoru a při té příležitosti sbalit nějaké „štěrbiny“ Jirka obdařil svým roztomile ospalým charizmatem i řadou jím zaimprovizovaných hlášek a ejhle, zrodila se hvězda. SNOWBOARĎÁCI se hned po svém uvedení stali hitem a Jirkovi s Vojtou přinesli mezi jejich vrstevníky velkou popularitu. V témže roce se spolu oba vydali na hory ještě jednou v povídce HYPNÓZA z projektu České televize NADMĚRNÉ MALIČKOSTI.\r\n\r\nUplynulý rok Jirka strávil prací na rodinné komedii Marie Poledňákové JAK SE KROTÍ KROKODÝLI a na další teenagerovské komedii s Vojtou a Karlem Janákem RAFŤÁCI, které na naše kina úspěšně zaútočily v lednu a březnu. V současnosti natáčí historický snímek Juraje Jakubiska BATHORY, kde je mu hereckým partnerem Bolek Polívka a chystá se na třetí spolupráci s Vojtou a režisérem Janákem v podobě černé krimikomedie RO(C)K PODVRAŤÁKů, která by měla mít premiéru v listopadu. Kromě toho se ve zbylém čase připravuje na maturitu. „Zatím mám ohromný štěstí na režiséry a na filmy. A jestli nikomu nepolezu na nervy a budou mě ještě chtít, tak budu strašně rád hrát dál.“\r\n\r\nCo se týče teenagerovské značky Kotek-Mádl, nad jejímž společným tažením mnozí nechápavě kroutí hlavou, nejde z pohledu filmové a popkulturní historie o nijak ojedinělý jev. Stačí si vzpomenout na populární americký tandem mládežnických idolů z konce 80. let Corey Haima a Corey Feldmana či našeho Sagvana Tofiho a Lukáše Vaculíka. Vedle hraní Jirka píše scénáře a divadelní hry (s jednou vyhrál divadelní soutěž) a skládá písničky. Herecký vzor nemá, ale líbí se mu Jack Nicholson, Tom Hanks či Leonardo Di Caprio a mezi jeho oblíbené filmy patří S tebou mě baví svět, Pelíšky nebo Forrest Gump. Má rád sport, kromě hokeje hlavně fotbal, házenou a bruslení, a hudbu.\r\n\r\nJiří Mádl | Biografie | ČSFD.cz. (n.d.). ČSFD.cz. https://www.csfd.cz/tvurce/18667-jiri-madl/biografie/",
    "photo": "https://image.pmgstatic.com/cache/resized/w100h132crop/files/images/creator/photos/165/128/165128092_9e7586.jpg",
    "birthyear": 1986
  }
},
{
  "model": "filmy.actor",
  "pk": 2,
  "fields": {
    "name": "Hynek Čermák",
    "description": "Tento filmový a divadelní herec s drsným sytým hlasem se ve filmu objevuje už od roku 1993. Hynek Čermák vystudoval činoherní herectví na DAMU, které absolvoval v roce 1995. Poté spolupracoval s Divadlem J. K. Tyla v Plzni, CD 94, Divadelním spolkem Kašpar, Divadlem v Řeznické a byl v angažmá ve Středočeském divadle Kladno. V 2. polovině 90. let byl v angažmá v Rokoku. Čermáka bylo na zmíněných i na dalších jevištích možné vidět v rolích klasického činoherního repertoáru, jak dokládají jeho figury Kníže Levina z Tolstého Anny Kareniny, Charlese ze Steinbeckova dramatu Na východ od ráje, Vávry z Maryši bratří Mrštíků, Rogožina z Dostojevského Idiota či Stanleyho z Williamsovy Tramvaje do stanice Touha. To, že Čermák není zdaleka jen činohercem, ale také zdatným muzikálovým činovníkem, dokázal v postavě Porthose z Dumasových Tří mušketýrů v hudební adaptaci J. Janků, jako doktor Wolf z muzikálu Elixír života trojice Soukup-Osvaldová-Fištejn nebo v postavě Cornwella ve velmi zdařilém domácím muzikálu Excalibur.\r\n\r\nKromě divadla se Hynek Čermák objevuje v nejrůznějších filmových a televizních produkcích, zahrál si v seriálech Zdivočelá země, Nemocnice na kraji města po dvaceti letech, Rodinná pouta (policista Jiří Stejskal), Poslední sezóna, Agentura Puzzle, Četnické humoresky či Eden. Za svůj výkon policisty Ládi v Hřebejkově Nevinnosti dostal v roce 2011 cenu za nejlepší mužský herecký výkon ve vedlejší roli. Se společností Rodinná pouta na cestách cestuje po republice s komedií Postel plná cizinců.\r\n\r\nPro svůj zevnějšek s vizáží ostrých chlapů, bodyguardů či goril, co nejdou pro ránu daleko, je Čermák vítaným hercem jak před filmovou či televizní kamerou, načež si svůj debut na plátně odbyl ve vojenské uniformě evropského koprodukčního válečného velkofilmu Stalingrad režiséra J. Vilsmaiera. Ostatně právě zahraniční tvůrci jsou Čermákovým vzezřením unešeni a mimo jiných úkolů mu například režisér Haber nabídnul jednu z hlavních rolí v jeho komedii Mr. Johnson nebo jsme jej měli možnost vidět v katastrofickém dramatu Smrtící vlna.\r\n\r\nObčas pracuje jako režisér divadelních her, reklam, videoklipů a různých zábavných show. Stejně tak má zkušenosti s moderováním (např. Ples v Opeře).\r\n\r\nOd puberty se aktivně věnoval sportovnímu létání a dalším adrenalinovým aktivitám. Mimo jiné je autorem asi padesáti písní, které si sám interpretuje s hudební skupinou Provas, v níž zpívá a hraje na kytaru i kontrabas. Nyní usilovně pracuje na svém režijním debutu Verdikt, který by měl patřit do akčně válečného žánru. Jeho životní partnerkou je herečka Daniela Choděrová.\r\n\r\nHynek Čermák | Biografie | ČSFD.cz. (n.d.). ČSFD.cz. https://www.csfd.cz/tvurce/34499-hynek-cermak/biografie/",
    "photo": "https://image.pmgstatic.com/cache/resized/w100h132crop/files/images/creator/photos/163/905/163905533_aa8e15.png",
    "birthyear": 1973
  }
},
{
  "model": "filmy.actor",
  "pk": 3,
  "fields": {
    "name": "Jiří Langmajer",
    "description": "Narodil se v Plzni v muzikantské rodině. Vystudoval hudebně-dramatický obor na Konzervatoři Praha. Ještě v období studií jej obsadil režisér K. Smyczek do televizního seriálu Třetí patro. Prošel několika divadelními soubory – v Divadle pod Palmovkou, v Divadle na Vinohradech. V Divadle pod Palmovkou vytvořil řadu hlavních rolí (Peer Gynt, Caligula, Oidipus, Amadeus, Ubohý vrah, Kean) Hostoval v Národním divadle, Hudebním divadle v Karlíně, Černém divadle, Studiu Bouře, ve Viole, v divadle Kalich. V posledních dvou letech vytvořil dvě výrazné role na Shakespearovských slavnostech na Pražském hradě – Edgara v Králi Learovi a Hamleta. V roce 1999 se stal držitelem Thalie pro umělce do 33 let za roli Caliguly. Hrál v mnoha televizních inscenacích a seriálech – PF 77, In nomine patris, Kouzelný přítel, Bylo nás pět, Zdivočelá země, O ztracené lásce, Nemocnice na kraji města po dvaceti letech, Ordinace v růžové zahradě, účinkoval ve známých českých muzikálech.\r\n\r\nJiří Langmajer | Biografie | ČSFD.cz. (n.d.). ČSFD.cz. https://www.csfd.cz/tvurce/1528-jiri-langmajer/biografie/",
    "photo": "https://image.pmgstatic.com/cache/resized/w100h132crop/files/images/creator/photos/164/806/164806231_5f0825.jpg",
    "birthyear": 1966
  }
},
{
  "model": "filmy.actor",
  "pk": 4,
  "fields": {
    "name": "Vojtěch Kotek",
    "description": "Vojtěch Kotek se narodil v roce 1988 v Praze v divadelní rodině. Jeho otec hraje v divadle Járy Cimrmana a matka vystudovala produkci na DAMU. V současné době navštěvuje šestileté dvojjazyčné gymnázium v Praze. Po gymnáziu by se chtěl věnovat filmové režii.\r\n\r\nOd osmi let se věnuje dabingu. Známý je především jako český hlas čaroděje Harryho Pottera, ale také můžete jeho hlas slyšet na několika nahrávkách Spejbla a Hurvínka. Za sebou má i divadelní zkušenosti, ve Stavovském divadle účinkoval v představení Mistr a Markétka, v Národním divadle se objevil ve hře Maryša a v divadle Globe v dramatu Richard III. Hlavní roli si zahrál ve filmu režiséra Ivana Pokorného Únos domů, účinkoval i v několika televizních filmech, např. Tuláci v režii Víta Olmera, kde měl též hlavní roli, menší role ztvárnil v TV inscenacích Smrt pedofila, Josef a Ly a I ve smrti sami nebo např v seriálu na Tv Nova - Pojišťovna štěstí. V roce 2004 si zahrál Rendyho po boku Jáchyma, Jirky Mádla, ve filmu Karla Janáka, Snowboarďáci.\r\n\r\nVojtěch Kotek | Biografie | ČSFD.cz. (n.d.). ČSFD.cz. https://www.csfd.cz/tvurce/11368-vojtech-kotek/biografie/",
    "photo": "https://image.pmgstatic.com/cache/resized/w100h132crop/files/images/creator/photos/164/857/164857511_3ccb4a.jpg",
    "birthyear": 1988
  }
},
{
  "model": "filmy.actor",
  "pk": 5,
  "fields": {
    "name": "Vladimír Polívka",
    "description": "Se svými rodiči, herečkou Chantal Poullain a Bolkem Polívkou, strávil dětství v Brně. Závodně se věnoval snowboardingu, zajímala ho výtvarná tvorba, studoval v Kanadě angličtinu, po návratu se rozhodl pro studium herectví na DAMU.\r\n\r\nVladimír Polívka | ČSFD.cz. (n.d.). ČSFD.cz. https://www.csfd.cz/tvurce/63867-vladimir-polivka/prehled/",
    "photo": "https://image.pmgstatic.com/cache/resized/w100h132crop/files/images/creator/photos/166/882/166882684_9cb62e.jpg",
    "birthyear": 1989
  }
}
]
